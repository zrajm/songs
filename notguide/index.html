<!DOCTYPE html>
<html>
<head>
	<meta charset="utf-8">
	<title>Notlära</title>
</head>
<body>

<p>Den här texten är skamlöst stulen ifrån <a
href="http://www.fritext.se/boms/bommall.html">http://www.fritext.se/boms/bommall.html</a>
och upphottad för mina egna behov (framförallt har jag stoppat in engelsk
terminologi, det är lämpligt vid googlande och dokumentationssökande).
<i>/zrajm [2006-02-09]</i></p>


<h1>Notlära</h1>

<p>Om du vill lära dig att spela efter noter måste du öva mycket. Det finns
inget annat sätt. Vi kan inte lära dig att spela efter noter. Det kan du bara
göra själv. Däremot kan vi förklara hur systemet fungerar.</p>

<p>Ett musiknoteringssystem måste förmedla mycket information. Hur lång är en
ton? Vilken tonhöjd har den? Ska den spelas starkt eller svagt? Hur fort ska
det gå? Hur ska tonerna fraseras?</p>

<p>Systemet är inte perfekt, och tur är väl det. Det kommer alltid att låta
olika när två musiker spelar samma stycke. Det är helt enkelt en
tolkningsfråga.</p>


<h2>Rytm</h2>

<h3>Notvärden</h3>

<p>Rytm har med tid att göra. Hur lång ska en ton vara? För att beskriva detta
använder systemet en rad olika notvärden, där varje värde är hälften så stort
som det föregående. Titta här:</p>

<p><img src="pic/not1.gif"></p>

<p>Här stannar vi vid sextondelsnoter, men det finns även trettiotvåondelsnoter
och sextifjärdedelsnoter.</p>

<p><img src="pic/not2.gif"></p>

<p>Vi sa att varje notvärde är hälften så stort som det föregående. Det innebär
(som du ser på bilden ovan) att en helnot är lika lång som två halvnoter eller
fyra fjärdedelsnoter. Du ser också att en fjärdedelsnot är lika lång som två
åttondelsnoter eller fyra sextondelsnoter. Av detta följer att en helnot är
lika lång som åtta åttondelsnoter eller sexton sextondelsnoter.</p>

<p><img src="pic/not3.gif"></p>

<p>När man skriver enstaka åttondels- eller sextondelsnoter använder man en
eller två så kallade vimplar. Men man kan också binda ihop grupper av
åttondels- eller sextondelsnoter med en eller två balkar som på bilden
ovan.</p>

<p>Om du skriver trettiotvåondels- eller sextifjärdedelsnoter använder du tre,
respektive fyra vimplar eller balkar.</p>


<h3>Pauser</h3>

<p>Tystnad kan också vara en del av musiken. Precis som med tonerna måste man
kunna precisera hur lång tystnaden ska vara. Därför finns det paustecken som
precis som noterna har olika tidsvärden, hel, halv, fjärdedel och så
vidare.</p>

<p><img src="pic/not4.gif"></p>

<p>Här ovan ser du de olika paustecknen. Vi har lagt in dem i ett notsystem så
att du ser att helpausen hänger under en notlinje och halvpausen ligger ovanpå
notlinjen. Du ser att åttondels- och sextondelspauserna har ett slags näsor som
sticker ut. Trettiotvåondels- eller sextifjärdedelspauserna har tre respektive
fyra sådana "näsor".</p>


<h3>Takter och taktarter</h3>

<p>För att det ska bli lättare att läsa, delar man in ett musikstycke i enheter
som är lika stora, så kallade takter. Dessa takter skiljs åt med lodräta
taktstreck. I början av ett stycket står det vilken taktart det går i. Det kan
till exempel vara 4/4 (fyra fjärdedelstakt).</p>

<p>Det innebär att varje takt ska innehålla noter och/eller pauser som exakt
motsvarar fyra fjärdedelsnoter, varken mer eller mindre. Det kan vara en
helnot, eller fyra åttondelar och en halvnot, eller tre fjärdedelar och fyra
sextondelar. Här nedan ser du ett exempel på två takter i 4/4.</p>

<p><img src="pic/not5.gif"></p>

<p>Det är inte godtyckligt vilken taktart man väljer. Det är skillnad i känsla
och rytm mellan fyra fjärdedelstakt och valstakt som är 3/4 (tre
fjärdedelstakt). Vi ska försöka illustrera det med några textexempel. Den här
melodin går i 4/4. Det betyder att man ska räkna fyra slag i takten. Vi
markerar varje "etta".</p>

<blockquote>
	(1) Mors lilla Olle i (1) skogen gick (1) rosor på kinden och (1) solsken i blick
</blockquote>

<p>Jämför detta med en typisk valsmelodi där man räknar tre slag i takten:</p>

<blockquote>
	(1) Rönnerdal han (1) skuttar med ett (1) skratt ur sin (1) säng
</blockquote>


<h3>Upptakt (på engelska <i>anacrusis</i> or <i>upbeat</i>)</h3>

<p>Många låtar börjar med en eller flera toner före ettan. Detta kallas
upptakt. Vi tar två exempel på det också. Först i 4/4, sen i 3/4:</p>

<blockquote>
	Jag trivs (1) bäst i öppna (1) landskap ner vid (1) havet vill jag (1) bo
</blockquote>

<blockquote>
	Det var så (1) roligt jag måste (1) skratta, det kom en (1) trekantig gubbe (1) in
</blockquote>


<h3>Andra taktarter</h3>

<p>Om 4/4 och 3/4 är de två vanligaste taktarterna så är kanske den tredje
vanligaste 6/8 (sex åttondelstakt). Den ger ofta en mjuk gungande känsla och
man räknar sex slag i takten. Många ballader går i 6/8. Ett typiskt exempel
kommer här (med upptakt):</p>

<blockquote>
	There (1) is a (1) house in (1) New Orleans (1) they (1) call the (1)
	rising (1) sun
</blockquote>

<p>En vanlig taktart är också 2/4. Det kan vara hugget som stucket om man ska
skriva 4/4 eller 2/4, men 2/4 ger en lite "struttigare", polkaartad rytm. En
del östeuropeisk och asiatisk folkmusik går i 5/8 eller 7/8. Det kan låta ovant
för västerländska lyssnare.</p>

<h3>Punkterade noter och pauser</h3>

<p>Om man sätter en punkt efter en not så förlänger man denna not med halva
dess värde. En punkterad halvnot får längden en halvnot plus en fjärdedelsnot.
En punkterad åttondel får längden en åttondel plus en sextondel. Se här:</p>

<p><img src="pic/not6.gif"></p>

<p>Vi har tre fjärdedelstakt. Varje takt ska alltså innehålla värdet av tre
fjärdedelar. Den första takten innehåller en fjärdedel, en punkterad fjärdedel
(dvs 1/4 + 1/8) och en åttondel. Nästa takt innehåller fyra åttondelar, en
punkterad åttondel (dvs 1/8 + 1/16) och en sextondel. Sista takten innehåller
en punkterad halvnot (dvs 1/2 + 1/4).</p>

<p>Det är rena matten. Det är bara att räkna ut att det stämmer. Just den
punkterade halvnoten är vanlig i 3/4 när man vill fylla en takt. En helnot går
ju inte att använda eftersom den är fyra fjärdedelar lång.</p>

<p>Pauser går att punktera precis som noter och de förlängs på samma sätt med
halva sitt värde. En punkterad fjärdedelspaus har värdet 1/4 + 1/8.</p>


<h3>Trioler</h3>

<p>Tänk dig en fyra fjärdedelstakt. Klappa eller stampa fyra slag i takten. 1,
2, 3 ,4. Lägg sedan till åttondelar genom att säga högt 1, 2, 1, 2, 1, 2, 1, 2.
På varje slag i takten ska det in en etta och en tvåa. Försök sedan att säga 1,
2, 3 på varje taktslag. Du märker att de tonerna måste bli lite kortare och
snabbare om du håller grundtempot. Prova sedan att fylla en takt genom att säga
1, 2, 1, 2, 1, 2, 3, 1, 2, 3. När man skriver det i notskrift ser det ut så
här:</p>

<p><img src="pic/not6b.gif"></p>

<p>Grupperna av tre åttondelar med en trea över sig kallas för
åttondelstrioler. Det finns även sextondels- fjärdedels och halvnotstrioler, ja
för samtliga notvärden. De fungerar så att tre noter ska ta lika mycket tid som
två noter av samma sort. Här ovan tar tre åttondelar lika mycket tid som två
åttondelar. Vi ger några exempel till:</p>

<p><img src="pic/not6c.gif"></p>

<p>Om du har åttondelar eller sextondelar som är förenade med balkar, räcker
det om du skriver en trea över balken. Däremot om du har enstaka ogrupperade
noter (som fjärdedelarna och halvnoterna ovan), måste du förena dem med en
klammer.</p>


<h3>Några skrivsätt</h3>

<p>När man skriver ut taktarten i noterna använder man inget bråkstreck. Vi har
ju redan notlinjerna. Här nedan ser du tre exempel på skrivsätt, först vanlig
3/4. Sedan ser du något som är ganska vanligt, att man i stället för 4/4
skriver bokstaven "C". Det tredje exemplet med det genomstrukna C:et kallas à
la breve. Det är 4/4 men ska räknas med två slag i takten.</p>

Bokstaven C ("common time") används ibland istället för 4/4, ett liknande C
fast delat uppifrån och ned av ett vertikalt sträck kan på liknande användas
istället för 2/2 (Fast fram tillochmed så sent som Bramhms kunde det ofta
beteckna 4/2s takt.)

<p><img src="pic/not7.gif"></p>

<p>Du ser att det tillkommit en massa krumelurer i notsystemet. De har inget
med rytmen att göra utan med tonhöjden. Och det ska vi ägna oss åt nu.</p>


<h2>Tonhöjd</h2>

<h3>G-Klav och F-klav</h3>

<p>Alla toner har sin plats i notsystemet, på eller mellan linjerna. Det enda
man behöver göra är att namnge en plats så följer alla andra platser av sig
själv. Det gör man med olika klaver (obs, uttalas med betoning på a:et).</p>

<p><img src="pic/not8.gif"></p>

<p>Den övre klaven kallas G-klav (eller diskantklav) därför att den ringar in
den andra linjen nerifrån och säger att där ligger tonen G. Den nedre klaven
kallas F-klav (eller basklav) därför att de två punkterna ringar in andra
linjen uppifrån och säger att där ligger tonen F.</p>

<p>De flesta instrument- och sångnoter använder G-klaven, men vissa djupare
instrument använder F-klav. I pianonoter har man två notsystem varav det övre
har G-klav och det undre F-klav. I princip är det övre för högerhanden och det
undre för vänsterhanden.</p>

<hr>

<p><img src="pic/clefs.png"></p>

<p>Noten markerar (vad jag tror är) ettstrukna (eller på engelska "central C")
C för diverse klaver. Den näst första respektive näst sista är de vanligast
förekommande G- respektive F-klaverna.<p>

<p><img src="pic/clefs2.png">
<br>(Ifrån <a href="http://en.wikipedia.org/wiki/Alto_clef">http://en.wikipedia.org/wiki/Alto_clef</a>)</p>


I moderna noter skrivs fyrstämmiga harmonier vanligtvis i fyra parallella
notsystem:</p>

<ul>
    <li />S(opran) = G-klav
    <li />A(lt) = G-klav
    <li />T(enor) = G-klav med en åtta under
    <li />B(as) = F-klav
</ul>

<p>Ibland komprimeras åxå de fyra systemen till två, i platssparande syfte,
detta särskilt i enklare musikstycken. I dessa fall skrivs vanligtvis sopran-
och altstämman tillsammans på den övre notraden, med en G-klav, och tenor- och
basstämmor skrivs i det undre notsystem med en F-klav.

<p>I Madeneine Ugglas bok <i>För kör</i> hittade jag (på sidan 116) följande
illustration av lämpliga röstomfång för de olika körstämmorna.

(Det finns också MIDI-filer för de olika stämmorna: <a
href="snd/voice_range-sopran.mid">sopran</a> <a
href="snd/voice_range-alt.mid">alt</a> <a
href="snd/voice_range-tenor.mid">tenor</a> <a
href="snd/voice_range-bas.mid">bas</a>, och oggfiler: <a
href="snd/voice_range-sopran.ogg">sopran</a> <a
href="snd/voice_range-alt.ogg">alt</a> <a
href="snd/voice_range-tenor.ogg">tenor</a> <a
href="snd/voice_range-bas.ogg">bas</a> ifall du vill lyssna på dem.)

<p><a href="pic/voice_range.jpg"><img src="pic/voice_range_sml.jpg" height=205
width=250></a>


<hr>


<h3>Tonernas lägen</h3>

<p>Som sagt om man vet en tons läge så är det bara att räkna ut de andra
tonernas lägen. På bilden nedan har vi lagt in alla vita tangenternas
lägen:</p>

<p><img src="pic/not9.gif"></p>

<p>Du ser att F:et och G:et hamnat rätt och att alla andra toner följer efter.
Notera det låga E:et, C:et mellan systemen och det högsta G:et. Där finns det
inga linjer. Då får man rita dit så kallade hjälplinjer. Om du behöver skriva
ännu lägre eller ännu högre toner så får du använda fler hjälplinjer.</p>


<h3>De svarta tangenterna</h3>

<p>Man noterar de svarta tangenterna helt enkelt genom att sätta kors eller b
framför den not det gäller.</p>

<p><img src="pic/not10.gif"></p>

<p>Du ser att vi skrivit ett G# och ett Bb, men sedan kommer att nytt tecken.
Det kallas för återställningstecken. Om man har höjt eller sänkt en ton och
sedan vill spela den ordinarie tonen så använder man återställningstecknet. I
exemplet ovan återställer vi Gisset till ett G.</p>


<hr>

<h3>På pianot</h3>

Här är en annan uppställning av hur noterna hör hemma på ett piano. (Ett
fullstort piano har dock sju oktaver, och de är inte överlappande som här.) :)

<p><img src="pic/pianonoter.gif"></p>


<hr>


<h3>Korstonarterna</h3>

<p>Du minns från musikläran att tonarten G-dur har ett kors. Det vill säga
varje gång det står F i noterna ska man spela Fiss. A-dur har tre kors och
F#-dur har sex. För att slippa skriva ut alla dessa kors i noterna markerar man
det bara i början av varje notsystem, så här:</p>

<p><img src="pic/not11.gif"></p>


<h3>Betonarterna</h3>

<p>Det som gäller korstonarterna gäller även betonarterna. För att slippa en
massa b:n som skräpar ner i noterna markerar man bara i början av varje
notsystem, så här:</p>

<p><img src="pic/not12.gif"></p>

<p>Då förstår du att om det varken står kors eller b i början av notsystemen så
går stycket i C-dur eller A-moll. De tonarterna har ju inga förtecken.</p>

<p>Nu kanske du undrar hur man ska veta om ett stycke går i dur eller i
motsvarande parallellmolltonart. Det vet man inte förrän man spelar stycket,
men ett nästan säkert knep är att titta på sista tonen. De flesta stycken
slutar på grundtonen. Om låten har ett kors och slutar på E går den nog i
E-moll.</p>


<h3>Olika tonarter för olika instrument</h3>

<p>Om du tar en vanlig skolblockflöjt (en sopranblockflöjt) och täcker alla
hålen och blåser så får du (om du kan spela) tonen C. Det är flöjtens grundton.
Man brukar säja att en sopranblockflöjt är stämd i C.</p>

<p>Alla blåsinstrument har en sådan grundton. En klarinett är stämd i Bb, en
altsaxofon i Eb. När man skriver noter för en altsax låtsas man att Eb:et är
ett C, för att slippa en massa förtecken. När saxofonisten spelar ett C enligt
sina noter är det i verkligheten ett Eb.</p>

<p>Detta betyder att en pianist som kompar ett altsaxstycke i C-dur, måste
spela i Eb-dur. Spelar saxofonisten i Bb-dur (två b) måste pianisten spela i
Db-dur (5 b). Om en klarinettist är med i samma stycke är hans noter skrivna i
Eb-dur (3 b).</p>


<h3>Att välja tonart</h3>

<p>En gitarrist spelar gärna i E-dur. Den tonarten ligger bra på gitarren. För
ett Bb-instrument (klarinett, tenorsax, trumpet, trombone m.fl.) däremot
motsvarar det F#-dur (6#) och är ganska jobbigt att spela. Blåsare föredrar
tonarterna F, Bb, Eb och Ab.</p>

<p>En som sjunger provar gärna olika tonarter för att hitta en som passar den
egna rösten. Men man måste kompromissa. Om A känns perfekt måste han eller hon
kanske ändå höja till Bb för att det ska passa blåsare. Och om Ab känns
underbart kanske det endå måste sänkas till G för att göra en gitarrist
glad.</p>


<h3>Repriser</h3>

<p>Notskrivare är ofta mycket ekonomiska. Om en melodisnutt upprepas vill de
helst inte skriva ut samma noter igen. I stället använder de repristecken.
Titta här:</p>

<p><img src="pic/not12b.gif"></p>

<p>Kompositören vill att vi ska lunka två gånger. Därför har han ritat ett
vanligt och ett tjockt taktstreck och satt dit två punkter. Det betyder att vi
ska ta om det en gång till. Därefter kommer ett mer sprittande parti som jag
inte skrivit, men som du kanske kommer ihåg: "Hopp mor Annika. Hopp mor Annika
osv.</p>

<p>Vi tar och tittar på ett exempel till som är lite mer komplicerat, men
faktiskt ganska användbart:</p>

<p><img src="pic/not13.gif"></p>

<p>I det förra exemplet skulle man upprepa stycket från början. Då räcker det
med ett repristecken. Men här kommer reprisen på slutet. Då är det viktigt att
även markera var man ska börja. Notera hur punkterna är riktade inåt mot
reprisen.</p>

<p>Sedan har vi de här siffrorna på slutet. De fungerar så att först när man
kommer till den takt som markerats med 1 så sjunger man den. Men nästa gång
efter reprisen, hoppar man över den takten och går direkt till den takt som
markerats med 2.</p>

<p>Ibland kan du hitta ordet "Fine" i noterna. Det betyder slut, men det ska du
inte bry dig om första gången du ser det. Däremot står det då i slutet av
stycket "Da Capo al Fine" eller bara "D C al Fine". Det betyder att du ska
spela stycket en gång till fram till det ställe där ordet "Fine" står.</p>


<h3>Legatobågar</h3>

<p>Vi sa tidigare att man inte kan använda en helnot i 3/4. Hur gör man då om
man vill ha en ton som är längre än tre fjärdedelar? Ja, titta här:</p>

<p><img src="pic/not14.gif"></p>

<p>Bågen under det långa E:et i "...dahl" säger att den punkterade halvnoten
och fjärdedelen i nästa takt ska bindas ihop och sjungas som en lång ton. En
sådan båge kallas för legatobåge.</p>

<p>När legatobågen binder ihop noter som ligger på samma ton, ska den tonen
spelas som en ton. Men man kan också binda ihop olika toner för att visa att en
fras ska spelas lite mer bundet.</p>

<h3>Musiktermer (dynamik)</h3>

<p>Italienska är musikspråket framför andra. Många musiktermer är på
italienska. Det är väl inte värre än att datatermer är på engelska. Här följer
nu några termer som beskriver hur starkt man ska spela:</p>

<table border=1>
<tr>
	<td><B><I>pp</I></B></td>
	<td><B><I>pianissimo</I></B></td>
	<td>mycket svagt</td>
</tr>
<tr>
	<td><B><I>p</I></B></td>
	<td><B><I>piano</I></B></td>
	<td>svagt</td>
</tr>
<tr>	
	<td><B><I>mp</I></B></td>
	<td><B><I>mezzopiano</I></B></td>
	<td>måttligt svagt</td>
</tr>
<tr>	
	<td><B><I>mf</I></B></td>
	<td><B><I>mezzoforte</I></B></td>
	<td>måttligt starkt</td>
</tr>
<tr>
	<td><B><I>f</I></B></td>
	<td><B><I>forte</I></B></td>
	<td>starkt</td>
</tr>
<tr>
	<td><B><I>ff</I></B></td>
	<td><B><I>fortissimo</I></B></td>
	<td>mycket starkt</td>
</tr>
</table>

<p>Man skriver ut förkortningarna från pp till ff i noterna. Oftast är de i fet
och kursiv stil. Om man vill att musiken ska öka gradvis i styrka skriver man
ordet "<B><I>crescendo</I></B>".  Om man vill att musiken ska minska gradvis i
styrka skriver man ordet "<B><I>diminuendo</I></B>".</p>

<h3>Musiktermer (tempo)</h3>

<p>Man kan ange ett exakt tempo som man vill att ett stycke ska spelas i genom
att till exempel skriva att en fjärdedel = 132. Den siffran avser slag per
minut. Man tar då fram tempot med hjälp av en metronom. Men det är vanligare
att man skriver de italienska termerna som är lite mer tolkningsbara:</p>

<table border=1>
<tr>
	<td><B>Slag per minut</B></td>
	<td><B>Tempoanvisning</B></td>
	<td><B>Betyder (ungefär)</B></td>
</tr>
<tr>
	<td>54 - 60</td>
	<td><B>adagio</B></td>
	<td>långsamt</td>
</tr>
<tr>
	<td>63 - 69</td>
	<td><B>andante</B></td>
	<td>lungt gående</td>
</tr>
<tr>
	<td>88 - 105</td>
	<td><B>moderato</B></td>
	<td>rörligt</td>
</tr>
<tr>
	<td>106 - 120</td>
	<td><B>allegretto</B></td>
	<td>tämligen raskt</td>
</tr>
<tr>
	<td>132 - 160</td>
	<td><B>allegro</B></td>
	<td>raskt</td>
</tr>
<tr>
	<td>184 - 208</td>
	<td><B>presto</B></td>
	<td>mycket fort</td>
</tr>
</table>

<p>Som du ser fattas det en del termer i ovanstående uppställning, men dem kan
du slå upp om du känner att du vill ha fullständig koll.</p>


<h2>Ordlista</h2>

<table border=1>
<tr>
    <th>Svenska</th>
    <th>Engelska</th>
    <th>Förklaring</th>
</tr>

<tr>
    <td>korsförtecken</td>
    <td>sharp</td>
    <td>ett <i>förtecken</i> (eng. <i>accidental</i>)</td>
</tr>

<tr>
    <td>förtecken</td>
    <td>accidental</td>
    <td></td>
</tr>


<tr>
    <td>paus</td>
    <td>rest</td>
    <td></td>
</tr>
<tr>
    <td>upptakt</td>
    <td>upbeat (anacrusis)</td>
    <td></td>
</tr>
<tr>
    <td>takt</td>
    <td>measure</td>
    <td></td>
</tr>
<tr>
    <td>återställningstecken</td>
    <td>natural (sign)</td>
    <td>ett <i>tillfälligt förtecken</i> (eng. <i>accidental</i>)</td>
</tr>



<tr>
    <td>korsförtecken</td>
    <td>sharp</td>
    <td>ett <i>förtecken</i> (eng. <i>accidental</i>)</td>
</tr>
<tr>
    <td>repris</td>
    <td>repeat</td>
    <td>|:  :| tecken</td>
</tr>

<tr>
    <td>stämma</td>
    <td>part</td>
    <td></td>
</tr>

<tr>
    <td>taktart</td>
    <td>meter</td>
    <td>t.ex. tre fjärdedelstakt</td>
</tr>

<tr>
    <td>skaft</td>
    <td>stem</td>
    <td>vertikal linje fäst vid nothuvudet på noter kortare än en helnot</td>
</tr>

<tr>
    <td>balk</td>
    <td>beam</td>
    <td>linje som sammankopplar skaften på två eller flera noter istället för
        flaggor</td>
</tr>

<tr>
    <td>flagga</td>
    <td>flag</td>
    <td>ornament på en notskaftet som indikerar att noten är kortare än en
        fjärdedelsnot</td>
</tr>

<tr>
    <td>ettstrukna c</td>
    <td>middle C (central C)</td>
    <td></td>
</tr>



<tr>
    <td>G-klav (diskantklav)</td>
    <td>G clef (treble clef)</td>
    <td></td>
</tr>
<tr>
    <td>F-klav (basklav)</td>
    <td>F clef (bas clef)</td>
    <td>linjen mellan de två punkterna är "F below central C"</td>
</tr>
<tr>
    <td>fermat</td>
    <td>fermata</td>
    <td>båge med en prick i ovanför not, indikerar förlängd ton eller paus av
        obestämd längd</td>
</tr>
<tr>
    <td>legato, legatobåge</td>
    <td>slur</td>
    <td>binder två noter av <i>olika</i> tonhöjd, framförs som en glidning från
        den ena till den andra
    </td>
</tr>
<tr>
    <td>båge, bindebåge</td>
    <td>tie</td>
    <td>binder två noter av <i>samma</i> tonhöjd, dessa spelas som en ton med
        de två bundna noternas sammanlagda längd</td>
</tr>



<tr>
    <td>dur</td>
    <td>major</td>
    <td></td>
</tr>
<tr>
    <td>moll</td>
    <td>minor</td>
    <td></td>
</tr>
</table>



</body>
</html>
